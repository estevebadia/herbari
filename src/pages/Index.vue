<template>
  <q-page class="index">
    <div class="row q-pa-lg">
    <div class="column q-pa-lg fitxa col-12 col-md-6 q-mb-lg q-mr-lg">
      <div class="text-subtitle1">
        Benvinguts a l'herbari de la flora del Bages que va fer 
        <a target="_blank" href='https://ca.wikipedia.org/wiki/Pius_Font_i_Quer'>Pius Font i Quer</a> 
        entre 1909 i 1912 i que s'ha conservat fins al 2021 a la biblioteca del 
        <a target='_blank' href='https://www.cecb.cat/'>Centre Excursionista de la Comarca del Bages</a>.
      </div>
      <div class="text-subtitle1 q-pt-lg">
        &copy; 2022, <a href='https://elmedinaturaldelbages.cat/meta/ichn/'>ICHN Bages</a>
      </div>
      <div class="text-subtitle1">
      Delegació del Bages de la <a href='https://blogs.iec.cat/ichn/'>Institució Catalana d'Història Natural</a>
      </div>
    </div>
    <div class="column q-pa-lg fitxa col-12 text-subtitle1 col-md-6 col-12">
    <div class="text-h5">PRESENTACIÓ</div>

<div class="text-h6">L’HERBARI DEL BAGES</div>
<p>
Pius Font i Quer investigà i herboritzà intensament les plantes de la comarca de Bages durant els anys 1909 i 1910, abans que els límits comarcals fossin establerts pel geògraf Pau Vila. Fruit d’aquesta recerca i de l’acurada metodologia de Font i Quer és l’Herbari del Bages que l’autor va seguir ampliant fins al 1912.
</p>
<p>
L’Herbari del Bages comprèn 628 plecs o mostres que corresponen a 618 espècies de plantes; la majoria d’espècies tenen un únic plec, unes poques en tenen 2 i una sola espècie en té 3. Cadascun dels plecs o mostres conserva l’etiqueta original de Pius Font i Quer amb el seu nom científic, la localitat i la data de recollida, a vegades un nom vulgar i esporàdicament un comentari. Els plecs de l’Herbari del Bages s’ordenen per famílies i posteriorment en 10 arxivadors.
</p>
<p>
Pius Font i Quer diposità l’Herbari del Bages al Centre Excursionista de la Comarca de Bages, del qual era membre i soci fundador. Cal suposar que per una especial estima al CECB, perquè l’Herbari del Bages constitueix una unitat sobre flora del Bages o per ambdues raons alhora, Font i Quer no s’endugué anys més tard l’Herbari del Bages amb ell a l’Institut Botànic de Barcelona. Durant més d’un segle, l’Herbari del Bages s’ha mantingut a la biblioteca del CECB, a Manresa.
</p>
<p>
L’any 1914, Font i Quer publicava el seu treball Ensayo Fitotopográfico de Bages, la flora del Bages que li valdria el títol de doctor en farmàcia. L’Herbari del Bages constitueix també en bona mesura el recull de mostres que avalen i permeten contrastar les dades florístiques presentades a l’Ensayo Fitotopográfico de Bages.
</p>
<p>
L’any 2021, el CECB va decidir donar l’Herbari del Bages a l’Ajuntament de Manresa qui, al seu torn, pretén cedir-lo en comodat al Centre de Documentació de la Biodiversitat Vegetal (CeDocBiV), un servei científic integrat en el Centre de Recursos per a l’Aprenentatge i la Investigació (CRAI) de la Universitat de Barcelona. L’octubre del 2024 es va materialitzar aquesta cessió. Agraïm a la direcció i al personal del CeDocBiV la seva predisposició per integrar l’Herbari del Bages a les col·leccions que manté, assegurant-ne la conservació i eixamplant les possibilitats d’ús en recerca botànica i en recerca sobre la història de l’estudi de la botànica a Catalunya.
</p>

<div class="text-h6">L’HERBARI DIGITAL</div>
<p>
Abans de moure l’Herbari del Bages de Pius Font i Quer del CECB al CeDocBiV, una comissió del CECB i de la delegació del Bages de la Institució Catalana d’Història Natural n’hem fet l’inventari, hem fotografiat cadascuna de les mostres, hem buscat la correspondència amb el nom científic actual quan l’original de Font i Quer ha canviat i presentem l’herbari en aquest format digital de consulta fàcil i oberta.
</p>
<p>
El web conté la fotografia digital a resolució alta de cadascun dels plecs de l’Herbari del Bages. Un índex inicial els ordena alfabèticament pel nom científic amb el qual Pius Font i Quer els identificà. Un cercador al capdamunt de l’índex permet buscar indistintament pel nom científic en temps d’un Font i Quer jove, pel nom científic actual o bé pel nom en català de la família. Cada plec porta associada una etiqueta digital que, al nom científic i al nom de la família originals de Font i Quer, afegeix el nom científic i el nom de la família actuals fonamentats en l’edició del 2005 de la Flora Manual dels PPCC. En uns pocs plecs han calgut comentaris per aclarir l’actualització de la nomenclatura. L’etiqueta digital té un botó per visualitzar en una finestra a part la imatge del plec d’herbari prescindint de l’etiqueta digital. A la majoria de plecs trobareu també un botó que enllaça amb l’espècie presentada al web El medi Natural del Bages, igualment de la delegació del Bages de la ICHN. 
</p>
<p>
Amb aquest format digital volem reconèixer a qui va estudiar amb deteniment i vàlua científica la flora del Bages i pretenem que, més d’un segle després d’haver-se creat, l’Herbari del Bages de Pius Font i Quer tingui una nova vida i sigui útil per la recerca botànica.
</p>
<p>
Crèdits:
<ul>
<li>Herbari: Pius Font i Quer (CECB, ICHN)</li>
<li>Espai web: Esteve Badia i Orive</li>
<li>Fotografia digital: Florenci Vallès i Sala (ICHN) i Xavier Ferrer i Nogués (CECB)</li>
<li>Actualització de noms científics: Florenci Vallès i Sala (ICHN)</li>
</ul>
</p>
<div class="text-h6">PIUS FONT I QUER, ELS ANYS DE JOVENTUT</div>
<p>
L’insigne botànic Pius Font i Quer va néixer a Lleida el 1888. Als quatre anys es va traslladar a Manresa per motius professionals del pare que era farmacèutic. Va passar en aquesta ciutat la major part de la vida d’infant i la primera joventut i hi va fer els estudis primaris i de batxillerat. A la capital del Bages va fer amistat amb nois amb els quals aviat va començar a agafar interès per la natura i per les excursions. Amb ells va adquirir l’esperit d’explorador que el caracteritzava. L’any 1905, quan només tenia 17 anys, va ser un dels socis fundadors del Centre Excursionista de la Comarca de Bages, i tota la vida va conservar el tracte amical amb els companys manresans amb qui havia començat a conèixer els variats paisatges del territori bagenc. L’any 1914 va ser distingit com a fill adoptiu de Manresa, on hi ha un institut d'ensenyament secundari que duu el seu nom.
</p>
<p>
Pius Font i Quer es llicencià en ciències químiques a la Universitat de Barcelona el 1908, i el mateix any va assistir al curset de botànica per a excursionistes que feia el doctor Manuel Llenas a la ICHN. Segons reconeixia més endavant, el curset del doctor Llenas va fer que l’esperit excursionista, que havia adquirit ja feia temps, derivés definitivament cap a la botànica científica. Un cop orientat cap a l’estudi de les plantes, va fer la carrera de farmàcia, que incloïa una assignatura de botànica, i l’any 1910 va obtenir el títol de farmacèutic. Amb el desig de tenir l’oportunitat d’estendre el treball botànic a un espai ben ampli, va fer oposicions per entrar a la farmàcia militar, i les va guanyar l’any 1911. Això el va portar a Madrid, a Burgos i, de 1913 a 1914, a Maó, cosa que li va permetre conèixer flores molt variades. Com que l’obra botànica més completa que havia fet fins llavors era l’estudi de la comarca de Bages titulat Ensayo Fitotopográfico de Bages, la va presentar com a tesi de doctorat l’any 1914 a la Universitat de Madrid, l’única que, en aquell temps, podia donar el títol de doctor. L’obra la va presentar en forma de llibre ja imprès (editat a Maó el mateix any 1914). Com que llavors no era permès acceptar obres ja publicades com a tesis doctorals, va haver de tornar a escriure tot el text per tal que fos admès.
</p>
<p>
Pius Font i Quer va ser president de la Institució Catalana d’Història Natural de l’any 1931 al 1934.
</p>
    </div>
    </div>

  </q-page>
</template>
<script lang="ts">
import {defineComponent} from 'vue'

export default defineComponent({
  
})
</script>
<style lang="scss" scoped>
a{
  color: inherit
}
</style>
